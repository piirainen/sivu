Käytämme documentissa openSUSE-palvelinta.

Palvelimelle voi kirjautua etänä käyttäen SSH:ta esim. PuTTY-ohjelmalla. SSH vaatii että portti 22 on auki. Portin voi avata SUSE:n asennusohjelmasta, tai myöhemmin firewall-cmd ohjelmalla. Komento portin avaamiseen on ”firewall-cmd –permanent –zone=public –add-port=22/tcp”. Lopuksi lataa palomuuri valinnalla –reload.

Nyt palvelimelle voi kirjautua PuTTY:stä palvelimen IP:tä käyttäen. Kiinteä IP-osoite asetetaan SUSE:lla YaST:in verkkomoduulia käyttäen. IP-osoitteen voi varmistaa komennolla ”ip a”.

Jotta verkkosivua voi muokata muilta koneilta, tarvitsemme samba-palvelun hakemiston jakamiseen.

Samban voi konfiguroida YaST:illa tai /etc/samba/smb.conf-tiedostosta. YaST:in ensiasennusohjelmassa voit avata tarvitut portit, käynnistää palvelu automaattisesti, ja liittyä mahdolliselle domainille. ”shares”-sivulta otamme pois käytöstä kaikki valmiit hakemistot, ja teemme uuden. Lisäämme valinnat ”read only=no”, ”browseable=yes”, ”path=/smb/”, ja ”valid users=@samba”.

Uuden /smb/-hakemiston lupia täytyy muuttaa että samba-käyttäjät voivat käyttää tiedostoja. Annamme kaikille kansioon pääseville käyttäjille kirjoitus- ja lukuluvan komennolla ”chmod 777 -R /smb”

”valid users=@samba” tarkoittaa että vain ”samba”-ryhmässä olevat käyttäjät voivat kirjautua. Luomme uuden ryhmän komennolla ”groupadd samba” ja teemme uuden käyttäjän joka kuuluu kyseiseen ryhmään komennolla ”useradd -G samba kayttaja”. Teemme käyttäjälle salasanan jolla hän pääsee kirjautumaan verkkokansioon komennolla ”smbpasswd -a kayttaja”.

Nyt voimme lisätä uuden verkkokansioyhteyden Windowsiin käyttäen palvelimen IP-osoitetta ja kirjautumalla juuri tehdyllä käyttäjällä.

Itse www-palvelin saadaan pystyyn asentamalla ”httpd”-paketti suosikkipakettimanageristasi. Palvelun voi konfiguroida joko /etc/httpd.conf-hakemistosta, tai YaST:in http-server moduulista.
Ensiasennusohjelma kysyy mistä tulevia yhteyksiä palvelin kuuntelee. Voit myös valita avata tarvitun 80-portin. Itse ohjelmassa muutamme ”main host”-sivulta ”document root”:in ja ”directory”:n osoittamaan  /smb/www-hakemistoon.

Nyt kun laitamme verkkosivun indeksin verkkokansion /www-hakemistoon, voimme päästä sille kirjoittamalla palvelimen IP-osoitteen lähiverkossa olevaan selaimeen.